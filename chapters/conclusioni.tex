\chapter{Conclusioni}
\label{cap:conclusioni}

\par Durante il periodo di stage, ho sviluppato uno strumento di analisi \gls{seo} con l’obiettivo di automatizzare il processo di analisi delle parole chiave, uno dei fattori \gls{on-page} più rilevanti per il \textit{ranking} di una pagina web. Lo strumento progettato offre due funzionalità principali: l’analisi delle parole chiave e l’evidenziazione delle relative occorrenze all’interno della pagina. Attorno a questi due obiettivi è stato costruito l’intero progetto, integrando una serie di requisiti funzionali più granulari finalizzati a migliorare sia l’efficacia dell’analisi \gls{seo}, sia l’usabilità complessiva del sistema. Tutte le funzionalità sono state implementate all’interno di un’estensione per Chrome. Tra le tecnologie utilizzate figurano: \gls{html}, \gls{css}, \gls{javascript}, Chrome Extension APIs e Jest.

\vspace{10pt}
\par\noindent Il lavoro si è articolato in tre fasi: analisi, sviluppo e validazione. La fase di analisi ha compreso tre attività principali: lo studio delle soluzioni esistenti, la definizione dei \gls{requisiti} e l’approfondimento delle tecnologie. La fase di sviluppo ha incluso la realizzazione del \textit{mockup} dell'interfaccia grafica e del \gls{poc}, la progettazione e la codifica. Infine, nella fase di validazione sono stati eseguiti test sia automatici che manuali. Relativamente ai test manuali, è stato somministrato un questionario \gls{sus} a un campione di utenti durante la fase di collaudo. Le principali difficoltà incontrate hanno riguardato lo sviluppo, in particolare il bilanciamento tra affidabilità e prestazioni, mentre la gestione del progetto è stata condotta senza criticità, seguendo i principi dell’ingegneria del software. Complessivamente sono state svolte 320 ore di stage.

\section{Raggiungimento degli obiettivi}

\par Come illustrato nelle tabelle \ref{tab:requisiti-implementazione} e \ref{tab:test-automatici}, tutti i \gls{requisiti} funzionali sono stati soddisfatti, con una copertura del codice e un superamento dei test pari al 100\%. Nella tabella \ref{tab:requisiti-implementazione} sono riportate le classi che hanno contribuito al soddisfacimento di ciascun requisito. Tra i \gls{requisiti} di vincolo, di dominio e di qualità, l’unico obiettivo non raggiunto riguarda l’attivazione automatica dell’estensione su tutte le tab del browser. Questo requisito, previsto nel piano di lavoro e per il quale era stata già progettata l’interfaccia grafica, non è stato implementato per dedicare maggiori risorse al collaudo e all’ottimizzazione delle funzionalità preesistenti.

\section{Conoscenze acquisite}

\par Durante il periodo di stage ho avuto l’opportunità di approfondire i componenti fondamentali per lo sviluppo di un’estensione web: il file \textit{manifest.json}, il \textit{service worker} \textit{(background script)} e il \textit{content script}. In particolare, ho trovato stimolante poter applicare e integrare le conoscenze acquisite durante il percorso accademico - come \gls{api}, \gls{design-pattern}, testing e Chrome DevTools - all’interno di un ambiente di sviluppo moderno, quello delle estensioni.

\vspace{10pt}
\par\noindent Il progetto mi ha permesso di analizzare in profondità il linguaggio \gls{javascript}, che in passato avevo sempre messo in secondo piano rispetto ad \gls{html} e \gls{css}, imparando ad apprezzarne sia le potenzialità che le criticità. Inoltre, ho potuto mettere in pratica le competenze maturate durante il corso di Ingegneria del Software, applicando fin dall’inizio le pratiche di sviluppo in modo attento e consapevole. Questo approccio mi ha aiutato a organizzare il lavoro in modo sostenibile, rispettare le scadenze e comprendere concretamente i vantaggi di una buona progettazione nel lungo periodo, soprattutto nella fase di testing.

\vspace{10pt}
\par\noindent Tra le competenze più significative acquisite durante lo stage, vi è senza dubbio la capacità di integrare nuove funzionalità all’interno di un progetto preesistente, unita alla flessibilità necessaria per adattarsi all’architettura e allo stile definiti da altri sviluppatori. Contribuire a un software non scritto in prima persona ha rappresentato per me una sfida inedita e stimolante, considerando che, nel mio percorso accademico, avevo sempre lavorato a progetti sviluppati “da zero”.

\section{Valutazione personale}

\par Ho trovato questa esperienza estremamente formativa, perché mi ha dato la possibilità di sviluppare un progetto destinato a scenari d’uso concreti, e non esclusivamente orientato alla ricerca teorica, con la consapevolezza del contesto di utilizzo primario. L’estensione, infatti, è pensata come strumento di supporto per la Proponente nella valutazione dei progetti didattici realizzati dagli studenti iscritti al corso di Tecnologie Web. La definizione concreta del contesto di utilizzo mi ha motivato a seguire un modello di sviluppo il più possibile allineato allo “stato dell’arte”, cosa che in passato era avvenuta in modo meno rigoroso o solo parzialmente consapevole. Ritengo che il software realizzato possa costituire una risorsa utile anche per i miei futuri progetti personali.

\vspace{10pt}
\par\noindent Dal punto di vista prettamente teorico, il tirocinio mi ha avvicinato ulteriormente al mondo dell’ottimizzazione \gls{seo}, ambito che avevo già iniziato a esplorare collaborando con una redazione online nella scrittura di blog tramite \gls{wordpress}. Così come rendere i contenuti web accessibili è fondamentale, anche ottimizzarli per migliorarne il posizionamento sui motori di ricerca si è rivelata, grazie a questo progetto, un’attività non solo necessaria ma anche affascinante e intrigante, indipendentemente dal settore digitale di applicazione.
